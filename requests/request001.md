
**request001: specifiche tecniche relative a scambi massivi**
====================================================================

**dateRequest**: 09/06/2022

**subjectRequest**: Ufficio RTD Sovracomunale del Cremasco (provincia di Cremona)

**descriptionRequest**

La Piattaforma Digitale Nazionale Dati (PDND) è un'importante opportunità per tutta la Pubblica Amministrazione Locale per poter accedere in modo controllato e sicuro ai dati messi a disposizione delle Pubbliche Amministrazioni Centrali.

La recente Circolare n.73 del 31 maggio 2023 del Dipartimento per gli Affari Interni e Territoriali del Ministero degli Interni, che ha autorizzato tutti gli uffici comunali all’accesso ad ANPR tramite PDND, è la dimostrazione che la
piattaforma è diventata il fattore abilitante per il superamento di ostacoli che erano presenti da tempo.

Al momento i servizi presenti sul Catalogo API della PDND sono tutti orientati all’ottenimento di informazioni relative a singoli soggetti ma, nel caso dell’interrogazione di un grande numero di soggetti, questa modalità può
essere computazionalmente molto onerosa.   

Si segnala, quindi, ai sensi del Capitolo 6 delle Linee Guida sull’interoperabilità tecnica delle Pubbliche Amministrazioni, che è opportuno prendere in considerazione l’individuazione di soluzioni per il consolidamento di specifiche tecniche relative a scambi massivi tra Pubbliche
Amministrazioni.

Una prima idea potrebbe essere quella di prendere in considerazione le Range Request indicato nel documento RFC
9110 e di declinare l’utilizzo delle stesse nel contesto della PDND.